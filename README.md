# Physics_B

	Η παρούσα εργασία με τίτλο: “Χρήση προγραμματιστικών εργαλείων στη διαθεματική προσέγγιση της πληροφορικής στην Φυσική της Δευτεροβάθμιας Εκπαίδευσης”, σκοπό έχει να δημιουργήσει ένα ανοιχτό αποθετήριο λύσεων των ασκήσεων του μαθήματος της Φυσικής Β Λυκείου στο Github, στην πλέον δημοφιλής πλατφόρμα φιλοξενίας κώδικα, χρησιμοποιώντας εργαλεία πληροφορικής ανοιχτού κώδικα και συγκεκριμένα Python, HTML5, CSS.
	Θα προσθέσουμε έτσι ένα ακόμα εργαλείο στην διαθεματική προσέγγιση της Φυσικής μέσω της Πληροφορικής και αντίστροφα, καθώς η  πληροφορική αποτελούσε πάντα και αποτελεί ένα διασκεδαστικό διεπιστημονικό εργαλείο  μάθησης που κεντρίζει το ενδιαφέρον των μαθητών. 
	Χρησιμοποιούμε μια από τις πλέον διαδεδομένες και ευέλικτες γλώσσες υψηλού επιπέδου όπως είναι η Python, που κατατάσσεται στις πρώτες θέσεις προτίμησης των προγραμματιστών παγκοσμίως, ιδίως μεταξύ των χωρών με τις πιο αναπτυσσόμενες οικονομίες.
Λέξεις κλειδιά: Python, Διαθεματικότητα, Φυσική, HTML, CSS, GitHub, Git, Pycharm. 
